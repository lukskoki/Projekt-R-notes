Šefica Podravke Martina Dalić je na društvenim mrežama objavila da je danas prodano svih 350 dionica Podravke koje je pogreškom kupila u vrijeme zabrane trgovanja.

Napisala je da su dionice prodane po prosječnoj cijeni od 155,97 eura, a ostvarena zarada iznosi 157,5 eura. Taj iznos je, prema njezinim riječima, doniran Autonomnoj ženskoj kući Zagreb. Uz ovaj iznos Dalić im je donirala i dodatnih 2000 eura.
Dodala je da je ova kupnja, kao i ona koja se dogodila osobnom pogreškom, transparentno objavljena na stranicama Zagrebačke burze, Hine i Podravke.

Podsjetimo, nakon što je šefica Podravke Martina Dalić prije dva tjedna kupila dionice Podravke po cijeni od 155,32 eura, danas ih je odlučila prodati. Kupila je 350 dionica po cijeni od 155,52 eura, što je izazvalo niz reakcija. Dalić je dionice kupila neposredno uoči objave poslovnih rezultata, a onda se javno ispričala na LinkedInu.
